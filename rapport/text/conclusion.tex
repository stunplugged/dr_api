Det er i projektet lykkes at skabe nogle funktioner, som kan anvendes, som grundlæggende søgefunktioner til videoapplikationen. Funktionerne gøre det muligt at lave en dynamisk menu-struktur, hvor kun udvalgte videoer vises, alt efter hvad brugeren har valgt af fx kategori.

I dette projekt kan det konkluderes at XML er et godt sprog til dataudveksling, hvor enkelte objekter, fx i form af detaljer omkring en video eller en programserie skal udveksles. Især ses XML sproget som værende godt til online verdenen, hvor det ligefrem lægger op til at outputtet data direkte som HTML. 

XML kommer derimod i problemer når der er tale om at holde på mange informationer med tilhørende relationer. Her tænkes fx på problemstillingen omkring alle programserier i et dokument, og alle informationer omkring de tilhørende videoer i et andet dokument. Dokumenterne kan uden problemer, indeholde alt informationen, men der findes igen metode til at sikre at relationerne imellem de to dokumenter rent faktisk er eksisterende. En video i XML dokumentet med detaljer om videoerne kan godt referere til en programserie i XML dokumentet omkring alle programserierne, men der er ikke nogen sikkerhed for programserien rent faktisk findes i dette dokument. Her savnes princippet med fremmenøgler fra den relationelle database. Til genglæde er XML et meget læsebart sprog for det menneskelige øje, hvor der kan hurtigt skabes et overblik over dataenes hierarkiske struktur, hvilket kan være meget vanskeligt når der ses på tabeller i en relationel database.

Selvom XML har en svaghed omkring relationer imellem dokumenter, så styrkes XML af muligheden for at implementere fx et XML skema til validering af selve dokumentets indhold og struktur. Dette ses som en vigtig egenskab da et XML dokument, som ikke er validt, vil kunne skabe fejl under læsning, fx hvis en datatype ændre sig fra at være et tal til en tekst. 

Omkring XQuery, så konkluders det at syntaksen er noget speciel og uvant i forhold til andre sprog. Specielt blev det bemærket, at det ikke kan lade sig gøre at skrive en IF-sætning uden, at der skal medtages en ELSE, da denne er påkrævet også selvom den ikke skal have noget indhold. 
