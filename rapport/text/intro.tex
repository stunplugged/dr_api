Videoapplikationer som Netflix, Youbio og Viaplay er blevet meget populære i de seneste par år. Dette projekt handler om at skabe nogle de søgefunktioner, som der må være brug for i sådanne videoapplikationer, hvor et stort antal videoer er tilgængelige for brugeren. Disse søgefunktioner skal gøre det muligt for brugeren at navigere rundt i de mange videoer og finde netop det indhold eller den specifikke video, som måtte have interesse for brugeren.  

Som datakilde til dette projekt er der valgt et åbent API (Application Programming Interface) fra Danmarks Radio, som stiller stort set alt deres egenproducerede indhold tilgængeligt for brugeren/programmøren via adressen http://www.dr.dk/nu/api . Dette API giver fx mulighed for at hente en total oversigt over alle tilgængelige videoer, i et enkelt XML dokument, samt hente detaljer omkring specifikke videoer.

I dette projekt hentes disse XML dokumenter ud via en standard webbrowser og gemmes lokalt, hvorefter de indlæses i en BaseX XML database, hvorfra der vil blive udarbejdet forskellige søgefunktioner til forespørgsler i XML dokumenterne. Til sidst i projektet vil der også blive set på at udlæses og gemme informationerne fra et XML dokument, i en relationel database, som i dette projekt vil være PostgreSQL. Der vil ligeledes blive implementeret et par funktioner til, at hente dataene ud igen, fra den relationelle database og aflevere dem tilbage i form af XML.

I øjeblikket findes der desværre ingen tilgængelig beskrivelse af struktur eller elementer i de tilgængelige XML dokumenter, så derfor starter projektet med en analyse af netop strukturen eller elementerne i de XML dokumenter som er udvalgt til dette projekt.
